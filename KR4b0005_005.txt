# -*- mode: mandoku-view -*-
#+TITLE: 嵇中散集
#+DATE: 2015-09-23 10:17:24
#+PROPERTY: LASTPB  <md:KR4b0005_SBCK_003-1a>
#+PROPERTY: JUAN 5

<md:KR4b0005_SBCK_004-12b>¶
<md:KR4b0005_SBCK_005-1a>¶
<pb:KR4b0005_WYG_005-1a>
欽定四庫全書
　嵇中散集巻五¶
　　　　　　　　　　　　　魏　嵇康　撰
　　聲無哀樂論¶
有秦客問於東野主人曰聞之前論曰治世之音安¶以
樂亡國之音哀以思夫治亂在政而音聲應之故¶哀思
之情表於金石安樂之象形於管絃也又仲尼¶聞韶識
虞舜之徳季札聴絃知衆國之風斯巳然之¶事先賢所
<pb:KR4b0005_WYG_005-1b>
不疑也今子獨以爲聲無哀樂其理何居¶若有嘉訊今
請聞其說主人應之曰斯義久滯莫肯¶拯救故念厯世
濫於名實今䝉啟導將言其一隅焉¶夫天地合徳萬物
貴生寒暑代徃五行以成故章爲<md:KR4b0005_SBCK_005-1b>¶五色發爲五音音聲
之作其猶臭味在於天地之間¶其善與不善雖遭遇濁
亂其體自若而不變也豈以¶愛憎易操哀樂改度哉及
宫商集化聲音克諧此人¶心至願情欲之所鍾古人知
情不可恣欲不可極因¶其所用每爲之節使哀不至傷
<pb:KR4b0005_WYG_005-2a>
樂不至淫斯其大較¶也然樂云樂云鐘鼓云乎哉哀云
哀云哭泣云乎哉¶因兹而言玉帛非禮敬之實歌舞非
悲哀之主也何¶以明之夫殊方異俗歌哭不同使錯而
用之或聞哭¶而歡或聴歌而感然而哀樂之情均也今
用均之情¶而發萬殊之聲斯非音聲之無常哉然聲音
和比感¶人之最深者也勞者歌其事樂者舞其功夫内
有悲<md:KR4b0005_SBCK_005-2a>¶痛之心則激切哀言言比成詩聲比成音雜而詠
之¶聚而聴之心動於和聲情感於苦言嗟歎未絶而泣
<pb:KR4b0005_WYG_005-2b>
涕流漣矣夫哀心藏於苦心内遇和聲而後發和聲¶無
象而哀心有主夫以有主之哀心因乎無象之和¶聲其
所覺悟唯哀而巳豈復知吹萬不同而使其自¶巳哉風
俗之流遂成其政是故國史明政教之得失¶審國風之
盛衰吟詠情性以諷其上故曰亡國之音¶哀以思也夫
喜怒哀樂愛憎慙懼凢此八者生民所¶以接物傳情區
别有屬而不可溢者也夫味以甘苦¶爲稱今以甲賢而
心愛以乙愚而情憎則愛憎宜屬¶我而賢愚宜屬彼也
<pb:KR4b0005_WYG_005-3a>
可以我愛而謂之愛人我憎而<md:KR4b0005_SBCK_005-2b>¶謂之憎人所喜則謂之
喜味所怒則謂之怒味哉由¶此言之則外内殊用彼我
異名聲音自當以善惡爲¶主則無闗於哀樂哀樂自當
以情感則無係於聲音¶名實俱去則盡然可見矣且季
子在魯採詩觀禮以¶别風雅豈徒任聲以决臧否哉又
仲尼聞韶歎其一¶致是以咨嗟何必因聲以知虞舜之
徳然後歎美耶¶今麤明其一端亦可思過半矣秦客難
曰八方異俗¶歌哭萬殊然其哀樂之情不得不見也夫
<pb:KR4b0005_WYG_005-3b>
心動於中¶而聲出於心雖託之於他音寄之於餘聲善
聴察者¶要自覺之不使得過也昔伯牙理琴而鍾子知
其所¶志&KR0571;人撃磬而子産識其心哀魯人晨哭而顔淵審<md:KR4b0005_SBCK_005-3a>¶其生離夫數子者豈復假智於常音借驗於曲度哉¶心
戚者則形爲之動情悲者則聲爲之哀此自然相¶應不
可得逃唯神明者能精之耳夫能者不以聲衆¶爲難不
能者不以聲寡爲易今不可以未遇善聴而¶謂之聲無
可察之理見方俗之多變而謂聲音無哀¶樂也又云賢
<pb:KR4b0005_WYG_005-4a>
不宜言愛愚不宜言憎然則有賢然後¶愛生有愚然後
憎成但不當共其名耳哀樂之作亦¶有由而然此爲聲
使我哀音使我樂也茍哀樂有聲¶更爲有實何得名實
俱去耶又云季子採詩觀禮以¶别風雅仲尼歎韶音之
一致是以咨嗟是何言歟且¶師襄奉操而仲尼覩文王
之容師涓進曲而子野識<md:KR4b0005_SBCK_005-3b>¶亡國之音寧復講詩而後下
言習禮然後立評哉斯¶皆神妙獨見不待留聞積日而
巳綜其吉凶矣是以¶前史以爲美談今子以區區之近
<pb:KR4b0005_WYG_005-4b>
知齊所見而爲限¶無乃誣前賢之識㣲負夫子之妙察
耶主人答曰難¶云雖歌哭萬殊善聴察者要自覺之不
假智於常音¶不借驗於曲度鍾子之徒云云是也此爲
心悲者雖¶談笑鼓舞情歡者雖拊膺咨嗟猶不能御外
形以自¶匿誑察者於疑似也以爲就令聲音之無常猶
謂當¶有哀樂耳又曰季子聴聲以知衆國之風師襄奉
操¶而仲尼覩文王之容案如所云此爲文王之功徳與¶
世俗之盛衰皆可象之於聲音聲之輕重可移於後<md:KR4b0005_SBCK_005-4a>¶世
<pb:KR4b0005_WYG_005-5a>
襄涓之巧能得之於將來若然者三皇五帝可不¶絶於
今日何獨數事哉若此果然也則文王之操有¶常度韶
武之音有定數不可雜以他變操以餘聲也¶則向所謂
聲音之無常鍾子之觸類於是乎躓矣若¶音聲無鍾子
觸類其果然耶則仲尼之識㣲季札之¶善聴固亦誣矣
此皆俗儒妄記欲神其事而追爲耳¶欲令天下惑聲音
之道不言理自盡此而惟使神妙¶難知恨不遇竒聴於
當時慕古人而自歎斯所以大¶㒺後生也夫推類辨物
<pb:KR4b0005_WYG_005-5b>
當先求之自然之理理巳定¶然後借古義以明之耳今
未得之於心而多恃前言¶以爲談證自此以徃恐巧厯
不能紀又難云哀樂之<md:KR4b0005_SBCK_005-4b>¶作猶愛憎之由賢愚此爲聲使
我哀而音使我樂茍¶哀樂由聲更爲有實矣夫五色有
好醜五聲有善惡¶此物之自然也至於愛與不愛人情
之變統物之理¶唯止於此然皆無豫於内待物而成耳
至夫哀樂自¶以事會先遘於心但因和聲以自顯發故
前論巳明¶其無常今復假此談以正名號耳不謂哀樂
<pb:KR4b0005_WYG_005-6a>
發於聲¶音如愛憎之生於賢愚也然和聲之感人心亦
猶酒¶醴之發人情也酒以甘苦爲主而醉者以喜怒爲
用¶其見歡戚爲聲發而謂聲有哀樂不可見喜怒爲酒¶
使而謂酒有喜怒之理也秦客難曰夫觀氣採色天¶下
之通用也心變於内而色應於外較然可見故吾<md:KR4b0005_SBCK_005-5a>¶子不
疑夫聲音氣之激者也心應感而動聲從變而¶發心有
盛衰聲亦降殺同見役於一身何獨於聲便¶當疑耶夫
喜怒章於顔色哀樂亦宜形於聲音聲音¶自當有哀樂
<pb:KR4b0005_WYG_005-6b>
但闇者不能識之至鍾子之徒雖遭無¶常之聲則頴然獨
見矣今矇瞽面墻而不悟離婁照¶秋毫於百尋以此言
之則明闇殊能矣不可守咫尺¶之度而疑離婁之察執
中庸之聴而猜鍾子之聰皆¶謂古人爲妄記也主人答
曰難云心應感而動聲從¶變而發心有盛衰聲亦隆殺
哀樂之情必形於聲音¶鍾子之徒雖遭無常之聲則頴
然獨見矣必若所言¶則濁質之飽首陽之饑卞和之寃
伯竒之悲相如之<md:KR4b0005_SBCK_005-5b>¶含怒不占之怖祗千變百態使各發
<pb:KR4b0005_WYG_005-7a>
一詠之歌同啟¶數彈之㣲則鍾子之徒各審其情矣爾
爲聴聲者不¶以寡衆易思察情者不以大小爲異同出
一身者期¶於識之也設使從下則子野之徒亦當復操
律鳴管¶以考其音知南風之盛衰别雅鄭之淫正也夫
食辛¶之與甚噱薰目之與哀泣同用出淚使狄牙甞之
必¶不言樂淚甜而哀淚苦斯可知矣何者肌液肉汗踧¶
笮便出無主於哀樂猶簁酒之嚢漉雖笮具不同而¶酒
味不變也聲俱一體之所出何獨當含哀樂之理¶也且
<pb:KR4b0005_WYG_005-7b>
夫咸池六莖大章韶夏此先王之至樂所以動¶天地感
鬼神今必云聲音莫不象其體而傳其心此<md:KR4b0005_SBCK_005-6a>¶必爲至樂
不可託之於瞽史必須聖人理其絃管爾¶乃雅音得全
也舜命䕫撃石拊石八音克諧神人以¶和以此言之至
樂雖待聖人而作不必聖人自執也¶何者音聲有自然
之和而無係於人情克諧之音成¶於金石至和之聲得
於管絃也夫纎毫自有形可察¶故離瞽以明闇異功耳
若以水濟水孰異之哉秦客¶難曰雖衆喻有隠足招攻
<pb:KR4b0005_WYG_005-8a>
難然其大理當有所就若¶葛盧聞牛鳴知其三子爲犧
師曠吹律知南風不競¶楚師必敗羊舌母聽聞兒啼而
審其䘮家凡此數事¶皆效於上世是以咸見録載推此
而言則盛衰吉凶¶莫不存乎聲音矣今若復謂之誣罔
則前言徃記皆<md:KR4b0005_SBCK_005-6b>¶爲棄物無用之也以言通論未之或安
若能明斯所¶以顯其所由設至論俱濟頋重聞之主人
答曰吾謂¶能反三隅者得意而言是以前論略而未詳
今復煩¶循環之難敢不自一竭耶夫魯牛能知犧厯之
<pb:KR4b0005_WYG_005-8b>
䘮生¶哀三子之不存含悲經年訴怨葛盧此爲心與人
同¶異於獸形耳此又吾之所疑也且牛非人類無道相¶
通若謂鳴獸皆能有知葛盧受性獨曉之此爲稱其¶語
而論其事猶譯傳異言耳不爲考聲音而知其情¶則非
所以爲難也若謂知者爲當觸物而達無所不¶知今且
先議其所易者請問聖人卒入胡域當知其¶所言否乎
難者必曰知之知之之理何以明之願借子<md:KR4b0005_SBCK_005-7a>¶之難以立
鑒識之域或當與關接識其言耶將吹¶律鳴管校其音
<pb:KR4b0005_WYG_005-9a>
耶觀氣採色知其心耶此爲知心自¶由氣色雖自不言
猶將知之知之之道可不待言也¶若吹律校音以知其
心假令心志於馬而誤言鹿察¶者固當由鹿以𢎞馬也
此爲心不係於所言言或不¶足以證心也若當關接而
知言此爲孺子學言於所¶師然後知之則何貴於聰明
哉夫言非自然一定之¶物五方殊俗同事異號舉一名
以爲摽識耳夫聖人¶窮理謂自然可尋無㣲不照理蔽
則雖近不見故異¶域之言不得強通推此以徃葛盧之
<pb:KR4b0005_WYG_005-9b>
不知牛鳴得不¶信乎又難云師曠吹律知南風不競楚
多死聲此又<md:KR4b0005_SBCK_005-7b>¶吾之所疑也請問師曠吹律之時楚國之
風耶則相¶去千里聲不足達若正識楚國來入律中耶
則楚南¶有吴越北有梁宋茍不見其原奚以識之哉凡
隂陽¶憤激然後成風氣之相感觸地而發何得發楚庭
來¶入晋乎且又律吕分四時之氣耳時至而氣動律應¶
而灰移皆自然相待不假人以爲用也上生下生所¶以
均五聲之和叙剛柔之分也然律有一定之聲雖¶冬吹
<pb:KR4b0005_WYG_005-10a>
中吕其音自滿而無損也今以晋人之氣吹無¶韻之律
楚風安得來入其中與爲盈縮耶風無形聲¶與律不通
則校理之地無取於風律不其然乎豈獨¶師曠多識愽
物自有以知勝敗之形欲固衆心而託<md:KR4b0005_SBCK_005-8a>¶以神㣲若伯常
騫之許景公夀哉又難云羊舌母聴¶聞兒啼而審其䘮
家復請問何由知之爲神心獨悟¶闇語而當耶甞聞兒
啼若此其大而惡今之啼聲似¶昔之啼聲故知其䘮家
耶若神心獨悟闇語之當非¶理之所得也雖曰聴啼無
<pb:KR4b0005_WYG_005-10b>
取騐於兒聲矣若以甞聞¶之聲爲惡故知今啼當惡此
爲以甲聲爲度以校乙¶之啼也夫聲之於音猶形之於
心也有形同而情乖¶貌殊而心均者何以明之聖人齊
心等徳而形狀不¶同也茍心同而形異則何言乎觀形而
知心哉且口¶之激氣爲聲何異於籟籥納氣而鳴耶啼
聲之善惡¶不由兒口吉凶猶琴瑟之清濁不在操者之
工拙也<md:KR4b0005_SBCK_005-8b>¶心能辨理善談而不能令籟籥調利猶瞽者能
善其¶曲度而不能令噐必清和也噐不假妙瞽而良籥
<pb:KR4b0005_WYG_005-11a>
不¶因慧心而調然則心之與聲明爲二物二物之誠然¶
則求情者不留觀於形貌揆心者不借聴於聲音也¶察
者欲因聲以知心不亦外乎今晉母未得之於老¶成而
専信昨日之聲以證今日之啼豈不誤中於前¶世好竒
者從而稱之哉秦客難曰吾聞敗者不羞走¶所以全也
吾心未厭而言難復更從其餘今平和之¶人聴筝笛琵
琶則形躁而志越聞琴瑟之音則聴静¶而心閒同一器
之中曲用每殊則情隨之變奏秦聲¶則歎羡而慷慨理
<pb:KR4b0005_WYG_005-11b>
齊楚則情一而思専肆姣弄則歡<md:KR4b0005_SBCK_005-9a>¶放而欲愜心爲聲變
若此其衆茍躁静由聲則何爲¶限其哀樂而但云至和
之聲無所不感託大同於聲¶音歸衆變於人情得無知
彼不明此哉主人答曰難¶云琵琶筝笛令人躁越又云
曲用每殊而情隨之變¶此情所以使人常感也琵琶筝
笛間促而聲髙變衆¶而節數以髙聲御數節故更形躁
而志越猶鈴鐸警¶耳鐘鼔駭心故聞鼔鞞之音思將帥
之臣葢以聲音¶有大小故動人有猛静也琴瑟之體聞
<pb:KR4b0005_WYG_005-12a>
遼而音埤變¶希而聲清以埤音御希變不虚心静聴則
不盡清和¶之極是以聴靜而心閒也夫曲用不同亦猶殊
噐之¶音耳齊楚之曲多重故情一變妙故思専姣弄之
音<md:KR4b0005_SBCK_005-9b>¶挹衆聲之美會五音之和其體贍而用博故心侈於¶
衆理五音會故歡放而欲惬然皆以單複髙埤善惡¶爲
體而人情以躁静而容端此爲聲音之體盡於舒¶疾情
之應聲亦止於躁静耳夫曲用每殊而情之處¶變猶滋
味異美而口輙識之也五味萬殊而大同於¶美曲變雖
<pb:KR4b0005_WYG_005-12b>
衆亦大同於和美有甘和有樂然隨曲之¶情盡於和域
應美之口絶於甘境安得哀樂於其間¶哉然人情不同
自師所解則發其所懐若言平和哀¶樂正等則無所先
發故終得躁静若有所發則是有¶主於内不爲平和也
以此言之躁静者聲之功也哀¶樂者情之主也不可見
聲有躁静之應因謂哀樂皆<md:KR4b0005_SBCK_005-10a>¶由聲音也且聲音雖有猛
静猛静各有一和和之所¶發莫不自發何以明之夫會
賔盈堂酒酣奏琴或忻¶然而歡或慘然而泣非進哀於
<pb:KR4b0005_WYG_005-13a>
彼導樂於此也其音¶無變於昔而歡慼並用斯非吹萬
不同耶夫唯無主¶於喜怒無主於哀樂故歡慼俱見若
資偏固之音含¶一致之聲其所發明各當其分則焉能
兼御羣理總¶發衆情耶由是言之聲音以平和爲體而
感物無當¶心志以所俟爲主應感而發然則聲之與心
殊途異¶軌不相經緯焉得染太和於歡戚綴虚名於哀
樂哉¶秦客難曰論云猛静之音各有一和和之所感莫
不¶自發是以酒酣奏琴而歡慼並用此言偏并之情先<md:KR4b0005_SBCK_005-10b>¶
<pb:KR4b0005_WYG_005-13b>
積於内故懐歡者值哀音而發内慼者遇樂聲而感¶也
夫音聲自當有一定之哀樂但聲化遲緩不可倉¶卒不
不對易偏重之情觸物而作故令哀樂同時而¶應耳雖
二情俱見則何損於聲音有定理耶主人答¶曰難云哀
樂自有定聲但偏重之情不可卒移故懐¶慼者遇樂聲
而哀耳即如所言聲有定分假使鹿鳴¶重奏是樂聲也
而令慼者遇之雖聲化遲緩但當不¶能使變令歡耳何
得更以哀耶猶一爝之火雖未能¶温一室不宜復增其
<pb:KR4b0005_WYG_005-14a>
寒矣夫火非隆寒之物樂非增¶哀之具也理絃髙堂而
歡慼並用者真主和之發滯¶導情故令外物所感得自盡
耳難云偏重之情觸物<md:KR4b0005_SBCK_005-11a>¶而作故令哀樂同時而應耳夫
言哀者或見几杖而¶泣或覩輿服而悲徒以感人亡而
物存痛事顯而形¶潜其所以會之皆自有由不爲觸地
而生哀當席而¶淚出也今見几杖以致感聴和聲而流
涕者斯非和¶之所感莫不自發也秦客難曰論云酒酣
奏琴而懽¶慼並用欲通此言故答以偏情感物而發耳
<pb:KR4b0005_WYG_005-14b>
今且隠¶志而言明之以成效夫人心不懽則慼不慼則
懽此¶情志之大域也然泣是慼之用笑是懽之用葢聞
齊¶楚之曲者唯覩其哀涕之容而未曾見笑噱之貌此¶
必齊楚之曲以哀爲體故其所感皆應其度量豈徒¶以
多重而少變則致情一而思専耶若誠能致泣則<md:KR4b0005_SBCK_005-11b>¶聲音
之有哀樂斷可知矣主人答曰雖人情感於哀¶樂哀樂
各有多少又哀樂之極不必同致也夫小哀¶容壊甚悲
而泣哀之方也小懽顔恱至樂心愉樂之¶理也何以明
<pb:KR4b0005_WYG_005-15a>
之夫至親安豫則恬若自然所自得也¶及在危急僅然
後濟則抃不及儛由此言之儛之不¶若向之自得豈不
然哉至夫笑噱雖出於懽情然自¶然聲應之具也此爲
樂之應聲以自得爲主哀之應¶感以垂涕爲故垂涕則
形動而可覺自得則神合而¶無憂是以觀其異而不識
其同别其外而未察其内¶耳然笑噱之不顯於聲音豈
獨齊楚之曲耶今不求¶樂於自得之域而以無笑噱謂
齊楚體哀豈不知哀<md:KR4b0005_SBCK_005-12a>¶而不識樂乎秦客問曰仲尼有言
<pb:KR4b0005_WYG_005-15b>
移風易俗莫善於¶樂即如所論凡百哀樂皆不在聲即
移風易俗果以¶何物耶又古人慎靡靡之風抑慆耳之
聲故曰放鄭¶聲逺佞人然則鄭衛之音撃鳴球以恊神
人敢問鄭¶雅之體隆弊所極風俗移易奚由而濟幸重
聞之以¶悟所疑主人應之曰夫言移風易俗者必承衰
弊之¶後也古之王者承天理物必崇簡易之教御無爲
之¶治君静於上臣順於下𤣥化潜通天人交泰枯槁之¶
類没育靈液六合之内沐浴鴻流蕩滌塵垢羣生安¶逸
<pb:KR4b0005_WYG_005-16a>
自求多福黙然從道懐忠抱義而不覺其所以然¶也和
心足於内和氣見於外故歌以叙志儛以宣情<md:KR4b0005_SBCK_005-12b>¶然後文
之以采章照之以風雅播之以八音感之以¶太和導其
神氣養而就之迎其情性致而明之使心¶與理相順和
與聲相應合乎會通以濟其美故凱樂¶之情見於金石
含𢎞光大顯於音聲也若以往則萬¶國同風芳榮齊茂
馥如秋蘭不期而信不謀而誠穆¶然相愛猶舒錦綵而
粲炳可觀也大道之隆莫盛於¶此太平之業莫顯於此
<pb:KR4b0005_WYG_005-16b>
故曰移風易俗莫善於樂樂¶之爲體以心爲主故無聲
之樂民之父母也至八音¶會諧人之所恱亦總謂之樂
然風俗移易不在此也¶夫音聲和比人情所不能巳者
也是以古人知情之¶不可放故抑其所遁知欲之不可
絶故因其所自爲<md:KR4b0005_SBCK_005-13a>¶可奉之禮制可導之樂口不盡味樂
不極音揆終始¶之宜度賢愚之中爲之檢則使逺近同
風用而不竭¶亦所以結忠信著不遷也故鄉校庠塾亦
隨之變絲¶竹與爼豆並存羽毛與揖譲俱用正言與和
<pb:KR4b0005_WYG_005-17a>
聲同發¶使將聴是聲也必聞此言將觀是容也必崇此
禮禮¶猶賔主升降然後酬酢行焉於是言語之節聲音
之¶度揖譲之儀動止之數進退相須共爲一體君臣用¶
之於朝庶士用之於家少而習之長而不怠心安志¶固
從善日遷然後臨之以敬持之以乆而不變然後¶化成
此又先王用樂之意也故朝宴聘享嘉樂必存¶是以國
史採風俗之盛衰寄之樂工宣之管絃使言<md:KR4b0005_SBCK_005-13b>¶之者無罪
聞之者足以自誡此又先王用樂之意也¶若夫鄭聲是
<pb:KR4b0005_WYG_005-17b>
音聲之至妙妙音感人猶美色惑志耽¶槃荒酒易以䘮
業自非至人孰能禦之先王恐天下¶流而不反故具其
八音不瀆其聲絶其太和不窮其¶變捐窈窕之聲使樂
而不淫猶大羮不和不極勺藥¶之味也若流俗淺近則
聲不足悅又非所歡也若上¶失其道國䘮其紀男女奔
隨婬荒無度則風以此變¶俗以好成尚其所志則羣能
肆之樂其所習則何以¶誅之託於和聲配而長之誠動
於言心感於和風俗¶一成因而名之然所名之聲無中
<pb:KR4b0005_WYG_005-18a>
於淫邪也淫之與¶正同乎心雅鄭之體亦足以觀矣
　
　
　
　
　
　
　
<pb:KR4b0005_WYG_005-18b>
　
　
　
　
　
　
　
　嵇中散集巻五
